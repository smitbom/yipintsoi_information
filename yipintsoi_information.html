<!DOCTYPE html>
<html>
<head>
  <title>Yip In Tsoi</title>
</head>
<body>
  <h1>วันทํางาน เวลาทํางานปกติ และเวลาพัก ของบริษัทในเครือ</h1>
  <p>พนักงานของบริษัท ยิบอินซอย, YIP JACKS,  Yip In Tsoi Solution โดยปกติ เวลาเข้างาน 08:00 - 17:00 น. เวลาพัก 12:00 - 13:00 วันทำงาน จันทร์ - ศุกร์</p>
  <p>แต่ถ้าเป็น พนักงานของบริษัท tangerine , Yip In Tsoi Consulting โดยปกติ จะมีทั้ง กะ 08:00 - 17:00 น. และ 08:30 - 17:30 น. เวลาพัก 12:00 - 13:00 วันทำงาน จันทร์ - ศุกร์</p>
  <p>แต่ถ้าเป็น พนักงานของบริษัท YIP JACKS ที่ทำงานที่ โรงงานบางปู และ โรงงานอยุธยา จะมีทั้ง กะ 08:00 - 16:30 น. และ 08:30 - 17:30 น. เวลาพัก 12:00 - 13:00 วันทำงาน จันทร์ - ศุกร์ และ วันเสาร์ เว้นเสาร์</p>
  <p>แต่ถ้าเป็นพนักงานของ Sissons โดยปกติ เวลาเข้างาน 08:00 - 17:00 น. เวลาพัก 12:00 - 13:00 วันทำงาน จันทร์ - ศุกร์ และวันเสาร์แรกของเดือนกับเสาร์สุดท้ายของเดือน</p>
  <p>แต่ถ้าเป็นพนักงานของ Solaryn Group โดยปกติ เวลาเข้างาน 08:30 - 17:30 น. เวลาพัก 12:30 - 13:30 วันทำงาน จันทร์ - ศุกร์ แต่สําหรับโรงงาน ทำงานวันจันทร์ - วันศุกร์ และ วันเสาร์เว้นเสาร์</p>

  <h1>วันหยุดตามประเพณี มีวันไหนบ้าง</h1>
  <p>วันหยุดตามประเพณี หยุดโดยได้รับค่าจ้างไม่น้อยกว่าปีละ 13 วัน คือ
1. วันขึ้นปีใหม่	
2. วันมาฆบูชา	
3. วันจักรี	
4. วันสงกรานต์	
5. วันแรงงานแห่งชาติ	
6. วันฉัตรมงคล
7. วันวิสาขบูชา
8. วันเข้าพรรษา
9. วันเฉลิมฯพระราชินีฯ
10.วันปิยมหาราช
11.วันเฉลิมฯพระเจ้าอยู่หัวฯ
12.วันรัฐธรรมนูญ
13.วันสิ้นปี</p>

  <h1>รายละเอียดของ วันหยุดพักผ่อนประจําปี (วันลาพักร้อน)</h1>
  <p>พนักงานที่มีอายุงานตั้งแต่ 1 ปีขึ้นไป
มีสิทธิหยุดพักผ่อนประจำปีได้ 10 วัน ทำงานโดยได้รับค่าจ้าง
โดยต้องยื่นใบลาล่วงหน้าอย่างน้อย 2 วันทำงาน
บริษัทฯ อนุญาตให้สะสมวันหยุดพักผ่อนประจำปีที่เหลือ
ในปีถัดไป ตามวันที่เหลือจริงแต่ไม่เกิน 5 วัน ในแต่ละปี</p>

  <h1>สิทธ์การลาป่วย เป็นอย่างไรบ้าง</h1>
  <p>ลาได้ตามจริง ได้รับค่าจ้างไม่เกิน 30 วัน โดยแจ้งให้ผู้บังคับบัญชาทราบโดยเร็ว และยื่นใบลาในวันแรกที่มาทำงาน กรณีป่วย 3 วันทํางานขึ้นไป ให้แนบใบรับรองแพทย์ด้วย</p>

  <h1>การลาไปพิธีศพของบุคคลในครอบครัว เป็นอย่างไรบ้าง</h1>
  <p>ลาได้ตามจริง ได้รับค่าจ้าง 2 วัน โดยพิธีศพของบุคคลในครอบครัว ต้องเป็น บิดา-มารดา, ภรรยา-สามี, บุตร-ธิดา, พี่น้อง ร่วมบิดามารดาเดียวกัน</p>

  <h1>การลาพิธีมงคลสมรส (ลาไปแต่งงาน) เป็นอย่างไรบ้าง</h1>
  <p>ลาได้ 2 วัน ได้รับค่าจ้าง 2 วัน และต้องเป็นงานของตนเองเท่านั้น</p>

  <h1>การลาดูแลภรรยาคลอดบุตร  เป็นอย่างไรบ้าง</h1>
  <p>ลาได้ 2 วัน ได้รับค่าจ้าง 2 วัน</p>

  <h1>การลาเพื่อกิจธุระอันจําเป็น เป็นอย่างไรบ้าง</h1>
  <p>ลาได้ตามจริง ได้รับค่าจ้างไม่เกิน 3 วัน และต้องเป็น ธุระอันจำเป็นของตนเองเท่านั้น</p>

  <h1>การลาเพื่ออบรมหรือพัฒนาความรู้ เป็นอย่างไรบ้าง</h1>
  <p>ลาได้ตามจริง ได้รับค่าจ้างตามวันที่ลา ไม่เกิน 30 วัน เพื่อประโยชน์ต่อการแรงงานและสวัสดิการสังคม หรือการเพิ่มทักษะความชํานาญเพื่อเพิ่มประสิทธิภาพการทํางานของลูกค้า และการสอบวัดผลทางการศึกษาที่ทางราชการจัดหรืออนุญาตให้จัดขึ้น</p>

  <h1>การลาเพื่อคลอดบุตร เป็นอย่างไรบ้าง</h1>
  <p>ครรภ์นึงลาได้ไม่เกิน 98 วัน โดยได้รับค่าจ้าง 45 วัน (รวมถึงการลาเพื่อตรวจครรภ์ก่อนคลอดบุตรโดยนับรวมวันหยุด) โดยพนักงานที่ตั้งครรภ์ต้องแจ้งให้บริษัททราบถึงการตั้งครรภ์ เพื่อให้บริษัท เปลี่ยนงานในหน้าที่เป็นการชั่วคราวหรือหลังคลอด ถ้างานนั้นไม่เหมาะสมต่อการตั้งครรภ์หรือเป็นงานที่ห้ามทำ โดยพิจารณาตามที่เห็นสมควร</p>

  <h1>การลาเพื่อทำหมัน	เป็นอย่างไรบ้าง</h1>
  <p>การลาเพื่อทำหมัน ลาได้ตามจริง ได้รับค่าจ้างในวันที่ลา โดยที่พนักงานมีสิทธิลาได้ตามระยะเวลาที่แพทย์กำหนด หรือตามใบรับรองแพทย์</p>

  <h1>การลาเพื่อรับราชการทหาร เป็นอย่างไรบ้าง</h1>
  <p>ลาเพื่อรับราชการทหาร สามารถลาได้ตามจริง ได้รับค่าจ้าง แต่ไม่เกินปีละ 60 วัน โดยที่ พนักงานมีสิทธิลาเพื่อรับราชการทหารในการเรียกพลเพื่อตรวจสอบ เพื่อฝึกวิชาทหาร หรือเพื่อทดลองความพรั่งพร้อมตามกฎหมายว่าด้วยการรับราชการทหาร (ยกเว้นการเกณฑ์ทหาร)</p>

  <h1>การลาบวช เป็นอย่างไรบ้าง</h1>
  <p>เป็นการลาบวชของตนเอง ลาได้ 30 วัน (รวมวันหยุด) ได้รับค่าจ้าง 15 วันโดยต้องทำงาน 3 ปีขึ้นไป ต้องลาล่วงหน้า 1 เดือน</p>

  <h1>กองทุนประกันสังคม ,กองทุนเงินทดแทน และกองทุนสำรองเลี้ยงชีพ ของบริษัทเป็นอย่างไรบ้าง</h1>
  <p>พนักงานจะต้องจ่ายเงินสะสมเข้ากองทุนในอัตรา 5-15% ของเงินเดือนพื้นฐานและบริษัทฯ จะจ่ายเงินสมทบเข้ากองทุนในอัตรา 5% ให้ตามสัดส่วนของเงินเดือนพื้นฐาน ไม่รวมรายได้อื่น พนักงานมีสิทธิเข้าร่วมเป็นสมาชิกกองทุนนี้เมื่อผ่านทดลองงานแล้ว และเมื่อพนักงานมีอายุงานครบ 5 ปี พนักงานจะได้รับเงินในส่วนที่บริษัทฯ จ่ายสมทบและผลประโยชน์ที่เกิดจากเงินจำนวนนั้นเต็มจำนวน</p>

  <h1>กองทุนการศึกษา ของบริษัทเป็นอย่างไรบ้าง</h1>
  <p>บริษัทจัดให้มีทุนการศึกษาประจำปีสำหรับพนักงาน และบุตรของพนักงานในระดับชั้นอนุบาล - ปริญญาโท โดยเป็นทุนให้เปล่า ปีละ 1 ครั้งทุกปี ตามระเบียบและขั้นตอนการขอรับทุนการศึกษาของมูลนิธิเลนำคิน (ก่อตั้งโดย บริษัท ยิบอินซอย จำกัด)</p>

  <h1>ชมรมพนักงานยิบอินซอยและบริษัทในเครือ เป็นอย่างไรบ้าง</h1>
  <p>มีวัตถุประสงค์เพื่อส่งเสริมความสามัคคีและความสัมพันธ์อันดีของสมาชิกและบริษัท โดยจัดให้มีกิจกรรมสันทนาการ ท่องเที่ยวแข่งกันกีฬา ที่เป็นประโยชน์ต่อสมาชิก</p>

  <h1>ประกันชีวิตและสุขภาพกลุ่ม ประกันสุขภาพผู้ป่วย มีหรือไม่เป็นอย่างไรบ้าง</h1>
  <p>ประกันสุขภาพผู้ป่วยใน
ประกันสุขภาพผู้ป่วยนอก
ประกันชีวิต
การประกันอุบัติเหตุ
การประกันทุพพลภาพทั้งหมดอย่างถาวร</p>

  <h1>การตรวจสุขภาพประจําปี เป็นอย่างไรบ้าง</h1>
  <p>จัดให้มีการตรวจสุขภาพประจําปี 1 ครั้ง แก่พนักงานเป็นประจําทุกปี โดยบริษัทฯเป็นผู้รับผิดชอบค่าใช้จ่าย</p>

  <h1>ที่นี่มีเงินโบนัส ไหม</h1>
  <p>เงินโบนัสของพนักงาน ขึ้นอยู่กับผลกําไรในแต่ละปี สำหรับพนักงานที่ผ่านทดลองงานและทํางานกับบริษัทฯ ครบ 1 ปี</p>

  <h1>มี สวัสดิการอื่นๆ อีกเช่น</h1>
  <p>ค่าครองชีพ, ค่านายหน้า, ค่าน้ำมันรถ, ค่าเดินทาง, ค่าทํางานล่วงเวลา แล้วแต่กรณี</p>

  <h1>มีแพทย์ประจําบริษัท ไหม</h1>
  <p>แพทย์ประจําบริษัท ให้คําปรึกษาเรื่องสุขภาพแก่พนักงาน</p>

  <h1>มีรางวัลอายุงาน ไหม</h1>
  <p>รางวัลอายุงาน
บริษัทฯ มอบประกาศนียบัตรและทองคํา เพื่อแสดงความขอบคุณและ เป็นขวัญกำลังใจให้กับพนักงานตามอายุการปฏิบัติงาน ดังนี้

อายุงาน 10 ปี	แหวนทองคำ น้ำหนัก 1 สลึง 1 เฟื้อง
อายุงาน 15 ปี	จี้ทองคำ น้ำหนัก 2 สลึง
อายุงาน 20 ปี	สร้อยคอพร้อมจี้ทองคำ น้ำหนัก 1 บาท
อายุงาน 25 ปี	สร้อยคอพร้อมจี้ทองคำ น้ำหนัก 1 บาท 2 สลึง
อายุงาน 30 ปี	สร้อยคอพร้อมจี้ทองคำ น้ำหนัก 2 บาท
อายุงาน 35 ปี	สร้อยคอพร้อมจี้ทองคำ น้ำหนัก 2 บาท 2 สลึง
อายุงาน 40 ปี	สร้อยคอพร้อมจี้ทองคำ น้ำหนัก 3 บาท
อายุงาน 45 ปี	สร้อยคอพร้อมจี้ทองคำ น้ำหนัก 3 บาท 2 สลึง</p>

  <h1>ถ้าพนักงานป่วยมีการเยี่ยมไข้พนักงาน ไหม</h1>
  <p>ในกรณีพนักงานเจ็บป่วยจำเป็นต้องเข้าพักรักษาตัวในโรงพยาบาล (ผู้ป่วยใน)
จะได้รับกระเช้าเยี่ยมไข้ แสดงความห่วงใยจากบริษัทฯ โดยผ่านผู้แทนของบริษัท
(พนักงานฝ่ายบุคคลฯ และ/หรือ พนักงานในสังกัดของพนักงานที่เจ็บป่วย)</p>

  <h1>การช่วยเหลือพิธีศพ เป็นอย่างไร</h1>
  <p>บริษัทมอบหมายให้ฝ่ายทรัพยากรบุคคลฯ เป็นผู้แทนในการดำเนินการช่วยเหลือพิธีศพ ในกรณีพนักงาน, คู่สมรส, บุตร และ/หรือ บิดามารดาของพนักงานถึงแก่กรรม</p>

  <h1>มีค่ารักษาฟัน ไหม อย่างไรบ้าง</h1>
  <p>พนักงานสามารถเบิกค่าทันตกรรมกับบริษัทฯได้
นอกเหนือจากสิทธิประโยชน์ของสำนักงานประกันสังคม
ขูดหินปูนทั้งปาก			200		บาท
ถอนฟัน					200		บาท / ซี่
ผ่าตัดฟันคุด				400		บาท / ซี่
อุดฟัน					200		บาท / ซี่
เอกซเรย์ฟัน				50		บาท / ครั้ง
รักษารากฟัน				500		บาท / ครั้ง / ซี่ (ไม่เกิน 3 ครั้ง / ซี่)</p>

  <h1>การช่วยเหลือบ้านประสบอัคคีภัย เป็นอย่างไรบ้าง</h1>
  <p>การช่วยเหลือบ้านประสบอัคคีภัย
บริษัทฯมอบเงินช่วยเหลือเป็นเงิน 100,000 บาท</p>

  <h1>พิธีมงคลสมรสของพนักงาน บริษัทมีของขวัญอะไรให้ไหม</h1>
  <p>พิธีมงคลสมรสของพนักงาน บริษัทฯมอบเงินขวัญถุงร่วมแสดงความยินดี เป็นเงิน 2,000 บาท</p>

  <h1>มีเงินรับขวัญบุตรพนักงาน ไหม</h1>
  <p>บริษัทฯมอบเงินรับขวัญบุตรแรกเกิดของพนักงาน เป็นเงิน 2,000 บาท</p>

  <h1>เงินเดือนออกวันไหน (หลักเกณฑ์การจ่ายค่าตอบแทน)</h1>
  <p>บริษัทฯ กำหนดจ่ายค่าจ้างทุกวันที่ 25 ของเดือน
ผ่านบัญชีธนาคารที่บริษัทฯ กำหนด หากตรงกับ
วันหยุดก็จะเลื่อนการจ่ายค่าจ้างก่อนวันหยุด 1 วัน</p>

  <h1>การแต่งกายของพนักงานหญิง มาทำงาน ต้องแต่งอย่างไร</h1>
  <p>เสื้อทำงาน มีสี รูปแบบที่สุภาพ
กระโปรงทำงานที่สุภาพไม่สั้นหรือผ่าสูงจนเกินงาม
กางเกงทำงาน (Slag) ที่สุภาพ
รองเท้าทำงาน หุ้มส้น สะอาด</p>

  <h1>การแต่งกายของพนักงานชาย มาทำงาน ต้องแต่งอย่างไร</h1>
  <p>เสื้อเชิ้ต สุภาพ
กางเกงทำงาน (Slag) ที่สุภาพ
(ในบางตำแหน่ง เช่น พนักงานขับรถ พนักงานต้อนรับ ให้แต่งเครื่องแบบ ตามที่กำหนด)</p>

  <h1>ที่นี่มีบัตรประจำตัวพนักงาน ไหม</h1>
  <p>บริษัทมีบัตรประจำตัวพนักงาน เพื่อใช้แสดงสถานะการเป็นพนักงาน 
เพื่อบันทึกเวลาในการมาปฏิบัติงาน 

• พนักงานใหม่จะได้รับบัตรชั่วคราวในวันแรก
  ของการทำงาน และวันปฐมนิเทศจะได้รับการ
   ถ่ายรูปเพื่อใช้ในการจัดการทำบัตรพนักงาน

• กรณีพนักงานต้องการทำบัตรใหม่
  เนื่องจากพนักงานทำบัตรชำรุด / สูญหาย
  ให้ติดต่อฝ่ายทรัพยากรบุคคล
  เบอร์โทรศัพท์ภายใน #2114 (โบว์)</p>

  <h1>มีรถรับส่งพนักงานไหม</h1>
  <p>บริษัทมีรถรับส่งพนักงาน นายตุ๊ก ตุ๊ก โดยเส้นทาง รับ - ส่ง พนักงาน
จะรับ - ส่ง ระหว่างสำนักงานใหญ่ - จุดจอดรถ MRT และ จุดจอดรถท่าเรือสี่พระยา

โดยมี รอบการเดินรถดังนี้
รอบที่ 1
7.30 น.		จุดจอดรถ MRT - สำนักงานใหญ่
7.45 น.		จุดจอดรถ MRT - สำนักงานใหญ่
8.00 น.		จุดจอดรถ MRT - สำนักงานใหญ่
8.15 น.		จุดจอดรถ MRT – สำนักงานใหญ่

รอบที่ 2
12.00 - 13.00 น.		สำนักงานใหญ่ - ตลาดน้อย

รอบที่ 3 
17.00 น.		สำนักงานใหญ่ - จุดจอดรถ MRT
17.15 น.		สำนักงานใหญ่ - จุดจอดรถ MRT
17.30 น.		สำนักงานใหญ่ - จุดจอดรถ MRT
17.45 น.		สำนักงานใหญ่ - จุดจอดรถ MRT
18.00 น.		สำนักงานใหญ่ - จุดจอดรถ MRT
18.15 น.		สำนักงานใหญ่ - จุดจอดรถ MRT
18.30 น.		สำนักงานใหญ่ - จุดจอดรถ MRT</p>

  <h1>เกี่ยวกับการให้กู้ยืมเงินแก่พนักงาน มีไหม</h1>
  <p>มี กองทุนร่วมใจ 191 ให้แก่พนักงานที่มีอายุงานตั้งแต่ 1 ปีขึ้นไปมีสิทธิกู้เงินได้ 1 เท่าของเงินเดือน และบริษัทฯ จะหักเงินเดือนชดใช้เงินกู้ตามแต่ลงกัน และ/หรือ ตามหลักเกณฑ์ของกองทุนฯ</p>

  <h1>รายละเอียดของสวัสดิการช่วยเหลือพนักงานประสบอัคคีภัย</h1>
  <p>1.  ที่อยู่อาศัยที่เป็นกรรมสิทธิ์ของพนักงาน และ/ หรือ พนักงานมีชื่ออยู่ในทะเบียนบ้านเป็นเวลาไม่น้อยกว่า 6 เดือน
     นับถึงวันประสบอัคคีภัย
     -   ความเสียหายบางส่วน มากกว่า 50% - ทั้งหมด  : บริษัทฯ ให้ความช่วยเหลือเป็นเงิน 100,000.-บาท
     -   ความเสียหายบางส่วน น้อยกว่า 50%	          : บริษัทฯ ให้ความช่วยเหลือเป็นเงิน   50,000.-บาท

2.  ที่อยู่อาศัยเป็นการเช่าอาศัยประจำเป็นเวลาไม่น้อยกว่า 6 เดือนนับถึงวันประสบอัคคีภัย
     -   ความเสียหายบางส่วน มากกว่า 50% - ทั้งหมด   : บริษัทฯ ให้ความช่วยเหลือเป็นเงิน   30,000.-บาท
     -   ความเสียหายบางส่วน น้อยกว่า 50%	           : บริษัทฯ ให้ความช่วยเหลือเป็นเงิน   20,000.-บาท

3.  ที่อยู่อาศัยซึ่งไม่ได้เป็นกรรมสิทธิ์ของพนักงาน และ/ หรือไม่มีชื่ออยู่ในทะเบียนบ้านพักอาศัยประจำเป็นเวลา
     ไม่น้อยกว่า 6 เดือนนับถึงวันประสบอัคคีภัย
     -   ความเสียหายบางส่วน มากกว่า 50% - ทั้งหมด    : บริษัทฯ ให้ความช่วยเหลือเป็นเงิน   20,000.-บาท
     -   ความเสียหายบางส่วน น้อยกว่า 50%	           : บริษัทฯ ให้ความช่วยเหลือเป็นเงิน   10,000.-บาท</p>

  <h1>รายละเอียดเกี่ยวกับสวัสดิการมรณะสงเคราะห์แก่ครอบครัว (เสียชีวิต)</h1>
  <p>สวัสดิการมรณะสงเคราะห์แก่ครอบครัว
1. พนักงานเสียชีวิต (ทั้งในและนอกเวลาปฏิบัติงาน)
1.1   ให้ความช่วยเหลือครอบครัวพนักงานเป็นเงิน 100,000.-บาท  
1.2   บริษัทฯ เป็นเจ้าภาพในการจัดพิธีทางศาสนา 1 คืน  เป็นเงิน  10,000.-บาท 
1.3   พวงหรีด 1 พวง เป็นเงิน 1,000.-บาท (ระดับพนักงาน) และ เป็นเงิน 2,000.-บาท (ระดับผู้จัดการขึ้นไป)

2. บิดา - มารดา ของพนักงานเสียชีวิต
2.1   บริษัทฯ เป็นเจ้าภาพในการจัดพิธีทางศาสนา 1 คืน  เป็นเงิน  10,000.-บาท 
2.2   พวงหรีด 1 พวง เป็นเงิน 1,000.-บาท (ระดับพนักงาน) และ เป็นเงิน 2,000.-บาท (ระดับผู้จัดการขึ้นไป)
2.3   เงินทำบุญหักจากเงินเดือนพนักงานรายละ 20.-บาท และ กรรมการ 100.-บาท  

3. คู่สมรส - บุตร ของพนักงานเสียชีวิต
3.1   ให้ความช่วยเหลือพนักงานเป็นเงิน 10,000.-บาท
3.2   พวงหรีด 1 พวง  เป็นเงิน 1,000.-บาท</p>

  <h1>กฏข้อบังคับ ระเบียบ ข้อตกลง ของการเป็นพนักงานบริษัท มีอะไรบ้าง</h1>
  <p>บริษัท ยิบอินซอย จำกัด
ข้อบังคับพนักงาน

**มาตรา 1: ขอบเขตการใช้ประโยชน์**

พนักงานทุกคนของบริษัท ยิบอินซอย จำกัด ต้องปฏิบัติตามข้อบังคับและนโยบายต่าง ๆ ของบริษัทอย่างเคร่งครัด การทำงานต้องเป็นไปตามวัฒนธรรม และค่านิยมของบริษัท

**มาตรา 2: เวลาทำงาน**

1. พนักงานต้องเข้างานตรงตามเวลาที่กำหนด และมีการบันทึกเวลาเข้า-ออกงาน
2. การลาหยุดต้องได้รับอนุมัติจากผู้บังคับบัญชา และส่งเอกสารการลาหยุดที่เกี่ยวข้อง

**มาตรา 3: การแต่งกาย**

พนักงานต้องแต่งกายอย่างเหมาะสม สะอาด และเรียบร้อย ตามนโยบายที่บริษัทกำหนด

**มาตรา 4: สิทธิและหน้าที่**

1. พนักงานมีสิทธิในการรับสวัสดิการต่างๆ ตามที่บริษัทกำหนด
2. ต้องปฏิบัติหน้าที่ตามที่ได้รับมอบหมายอย่างรับผิดชอบ

**มาตรา 5: ความปลอดภัยในการทำงาน**

1. พนักงานต้องปฏิบัติตามมาตรการความปลอดภัยในการทำงานทุกขั้นตอน
2. รายงานเหตุการณ์ไม่ปกติหรืออันตรายทันที

**มาตรา 6: ความลับของบริษัท**

1. ไม่นำเอกสาร ข้อมูล หรือความลับของบริษัทออกนอกพื้นที่บริษัท
2. ไม่เปิดเผยข้อมูลใดๆ ให้กับบุคคลหรือองค์กรภายนอก

**มาตรา 7: การใช้ทรัพยากรของบริษัท**

พนักงานต้องใช้ทรัพยากรของบริษัทอย่างประหยัดและรับผิดชอบ

**มาตรา 8: การปฏิบัติต่อเพื่อนร่วมงาน**

1. ให้เกียรติ สนับสนุน และทำงานร่วมกันอย่างมีความสามัคคี
2. ไม่กระทำการใดๆ ที่เป็นการละเมิดสิทธิของเพื่อนร่วมงาน

**มาตรา 9: การพัฒนาตนเอง**

1. พนักงานต้องมีการพัฒนาความรู้ ความสามารถ และทักษะอย่างต่อเนื่อง
2. บริษัทจะสนับสนุนการศึกษา และการฝึกอบรมที่เกี่ยวข้อง

**มาตรา10: ความรับผิดชอบต่อสังคมและสิ่งแวดล้อม**

1. บริษัทและพนักงานมีความรับผิดชอบต่อสังคมและสิ่งแวดล้อม
2. การดำเนินงานต้องเป็นไปตามกฎหมาย และมาตรฐานสิ่งแวดล้อมที่กำหนด

**มาตรา11: วันลาและวันหยุด**

1. **วันลาป่วย:** พนักงานมีสิทธิ์ลาป่วย เมื่อมีเหตุผลและหลักฐานสนับสนุน เช่น ใบรับรองแพทย์
2. **วันลาพักร้อน:** พนักงานจะได้รับวันลาพักร้อนตามกฎหมายแรงงาน และต้องแจ้งล่วงหน้าเพื่อการจัดสรรงาน
3. **วันหยุดราชการและวันหยุดประจำปี:** บริษัทจะปิดทำการตามวันหยุดราชการ พนักงานจะได้รับค่าจ้างตามปกติในวันหยุด

**มาตรา12: บทลงโทษทางวินัย**

1. **การตักเตือน:** ถ้าพนักงานมีพฤติกรรมไม่เหมาะสมหรือไม่ปฏิบัติตามข้อบังคับ จะได้รับการตักเตือนเป็นลายลักษณ์อักษร
2. **การหักค่าจ้าง:** หากพนักงานไม่ปฏิบัติหน้าที่ตามที่กำหนด อาจถูกหักค่าจ้างหรือไม่ได้รับสวัสดิการบางประการ
3. **การย้ายตำแหน่ง:** บริษัทสามารถย้ายตำแหน่งพนักงานที่ไม่ปฏิบัติตามข้อบังคับหรือมีความสามารถไม่เพียงพอ ลงไปทำงานในตำแหน่งอื่น

**มาตรา13: การให้ออก**

1. **การให้ออกด้วยความประสงค์:** พนักงานสามารถยื่นคำร้องขอออกจากงานได้ โดยต้องแจ้งล่วงหน้าตามที่กำหนดในข้อตกลงจ้างงาน
2. **การไล่ออก:** บริษัทสามารถไล่ออกพนักงานที่มีพฤติกรรมไม่เหมาะสม, ไม่ปฏิบัติตามข้อบังคับ, หรือมีผลการปฏิบัติงานไม่ดีอย่างต่อเนื่อง โดยไม่ต้องจ่ายค่าชดเชย

**มาตรา14: การปฏิบัติหน้าที่หลังการให้ออก**

1. พนักงานที่ออกจากบริษัทต้องคืนทรัพยากรและเอกสารทั้งหมดของบริษัท และไม่สามารถเปิดเผยข้อมูลความลับหรือใช้สิทธิจากการเป็นพนักงานบริษัทอีกต่อไป

พนักงานทุกคนต้องอ่าน ทำความเข้าใจ และปฏิบัติตามข้อบังคับนี้อย่างเคร่งครัด เพื่อความเจริญก้าวหน้าของบริษัท ยิบอินซอย จำกัด และพนักงานทุกคน</p>

  <h1>ประวัติ และที่มาที่ไปของ บริษัท ยิบอินซอย</h1>
  <p>ยิบอินซอย \" เป็นบริษัทที่มีความเป็นมายาวนาน ชื่อบริษัทมาจากผู้ก่อตั้งคือ \"นายยิบ อินซอย\" ชาวจีนที่อพยพมายังประเทศไทย ในอดีตบริษัททำกิจการด้านเหมืองแร่ แต่ภายหลังก็ขยายธุรกิจออกมาหลายสาขา ปัจจุบันมีธุรกิจหลัก 3 ด้านคือ การเกษตร-ปุ๋ย, สีทาบ้านยี่ห้อ Sissons และธุรกิจด้านโซลูชั่นไอที

ยิบอินซอยอยู่ในธุรกิจไอทีมานาน 30-40 ปี ปัจจุบันเรียกตัวเองว่าเป็น total solution provider คือให้บริการด้านไอทีได้ครบวงจร ทำได้ตั้งแต่ให้คำปรึกษา (consult) พัฒนาระบบ และรับเอาท์ซอร์สงานด้านไอทีจากลูกค้า

ยิบอินซอยยังมีธุรกิจด้านไอทีผ่านบริษัทลูกหลายบริษัทในเครือ เช่น TCCL, Tangerine

ยิบ (Yip) อินซอย (In Tsoi) ชายหนุ่มที่มีความมุ่งมั่นและกระตือรือร้น หลังจบการศึกษาจากมหาวิทยาลัยชั้นนำจากประเทศจีนได้เข้าฝึกงานด้านการธนาคารที่ฮ่องกงเป็นเวลา 2 ปี จึงกลับมาช่วยกิจการค้าของนายยับหลง ผู้เป็นบิดา ทำให้มีโอกาสเดินทางไปดูกิจการค้าทางภาคใต้ของประเทศไทย ซึ่งขณะนั้นกิจการซื้อขายแร่ และเหมืองแร่เป็นธุรกิจที่มีแนวโน้มจะมีอนาคตดี ราวปี 2469 จึงก่อตั้งห้างหุ้นส่วนสามัญนิติบุคคล “ยิบอินซอยแอนด์โก” ขึ้นที่หาดใหญ่ จังหวัดสงขลา โดย นายยิบอินซอย ร่วมหุ้นกับ นายยับหลง (บิดา) นายเลนำคิน (บิดานางมีเซียม ยิบอินซอย นางมีเลียน จูตะกูล นายฉันท์ ลายเลิศ) นายจูยูมิน (นายชู จูตระกูล) และผู้มีชื่อเสียงอีกหลายท่าน สมัยนั้นกิจการค้าแร่ถือเป็นธุรกิจใหม่ที่เกิดขึ้นเพื่อส่งเสริมธุรกิจที่เป็นที่นิยมอยู่ในขณะนั้น คือ การทำเหมืองแร่ดีบุกของนายเหมืองปักษ์ใต้ แต่การซื้อขายแร่ขึ้นอยู่กับโรงถลุงที่ปีนัง ช่องทางการค้านี้เองที่ทำให้นายยิบอินซอยเห็นโอกาสในการเป็นผู้รับซื้อแร่ส่งไปขายโรงถลุง กิจการดีขึ้นเรื่อยๆ จากสำนักงานที่เป็นห้องแถว 2 คูหาที่ชุมทางหาดใหญ่


จึงจัดตั้ง “บริษัท ยิบอินซอย จำกัด” (Yip In Tsoi & Company Limited) ขึ้นในปี พ.ศ.2473 ด้วยทุนจดทะเบียน 150,000 บาท มีผู้ถือหุ้น 7 คน ได้แก่ นายยิบอินซอย นายยับหลง นายเลนำคิน นางเลมีเซียม นายโกซุน นายโกซุนหลิน และนางหร่อย กรรมการชุดแรกของบริษัทประกอบด้วย นายยิบอินซอย นายยับหลง และนางเลมีเซียม มีสำนักงานใหญ่ที่อำเภอบ้านทวาย จังหวัดพระนคร ต่อมาในปี พ.ศ.2481 ได้ย้ายสำนักงานใหญ่มาอยู่ที่ ตำบลมหาพฤฒาราม อำเภอบางรัก จังหวัดพระนคร ซึ่งเป็นที่ตั้งสำนักงานใหญ่จนถึงปัจจุบัน
ด้วยวิสัยทัศน์และความรู้ความสามารถที่เชี่ยวชาญด้านการต่างประเทศของผู้บริหาร ทำให้บริษัทมีโอกาสได้ร่วมเจรจาการค้ากับบริษัทต่างชาติชั้นนำ ต่อยอดธุรกิจที่มีความหลากหลายและขยายตัวอย่างต่อเนื่อง ไม่ว่าจะเป็น
ธุรกิจด้านการนำเข้าสินค้าคุณภาพชั้นนำระดับโลก เช่น การนำเข้าน้ำมันและผลิตภัณฑ์ปิโตรเลียม เท็กซาโก (Texaco) รถแทรกเตอร์ยี่ห้อ David Brown รถบรรทุก Isuzu เครื่องจักรทอกระสอบ เครื่องปรับอากาศ Air Temp
ธุรกิจนำเข้าสินค้าอุปโภค บริโภค คุณภาพระดับโลก เช่น ตะเกียงเจ้าพายุตราโคลแมน กระดาษตราสแตบิโล เครื่องเขียน Pelikan, Swallo ผลิตภัณฑ์ตรา 3M กล้องถ่ายรูป Rolleiflex ฯลฯ
ธุรกิจประกันภัย การออกกรมธรรม์ทางทะเล
บุกเบิกการค้าปุ๋ยเคมีเป็นรายแรกของไทย เมื่อ พ.ศ.2489 โดยนำเข้าปุ๋ยเคมีคุณภาพสูงจากประเทศเยอรมนี เข้ามาจำหน่าย ภายใต้เครื่องหมายการค้า “ตราใบไม้”
ร่วมกับกลุ่มซีสซั่นส์ บราเดอร์ส เพ้นท์ ผู้ผลิตผลิตภัณฑ์สีทาบ้านคุณภาพรายใหญ่ที่สุดใน สหราชอาณาจักร ก่อตั้ง “บริษัท ซีสซั่นส์เพ้นท์ส (ประเทศไทย) จำกัด” ซึ่งเป็นบริษัทผลิตสีอุตสาหกรรมคุณภาพสูง
ธุรกิจด้านการเงิน โดยเป็นตัวแทนของ “ธนาคารนครหลวงแห่งประเทศไทย” และ “ธนาคารกรุงเทพพาณิชยการ” ในเขตพื้นที่ภาคใต้และบางจังหวัดในภาคตะวันออกเฉียงเหนือ
ก่อตั้ง “บริษัท ยิบอินซอยลงทุนและค้าหลักทรัพย์ จำกัด (YIT Invesment & Securities Ltd.- YISCO)” “บริษัท ยิบอินซอย เงินทุน” (Yipintsoi Finance Limited. - YIPFIN) ทำธุรกิจด้านการเงินและหลักทรัพย์ (ภายหลังเปลี่ยนชื่อเป็น“บริษัท เงินทุนเอกธนกิจ จำกัด)”

ยิบอินซอยเริ่มเข้าสู่ธุรกิจด้านเทคโนโลยี เมื่อปี พ.ศ. 2497 โดยการเป็นตัวแทนจำหน่าย “Burroughs Adding Machine” เครื่องบวกเลขแบบจักรกล ถือเป็นอุปกรณ์เครื่องใช้สำนักงานระดับสูง ที่มีความทันสมัยในยุคนั้น และก่อตั้ง “แผนก B” (ย่อมาจากคำว่า “Burroughs”) ขึ้นในปีพ.ศ.2501 เพื่อรองรับการค้าขายสินค้ากลุ่มนี้ขึ้นมาเป็นการเฉพาะ

ต่อมาในปีพ.ศ.2506 นายธวัช ยิบอินซอย ซึ่งจบการศึกษาระดับปริญญาโทด้านบริหารธุรกิจ จากมหาวิทยาลัยคอร์เนล ประเทศสหรัฐอเมริกา เข้ามาขับเคลื่อนธุรกิจเทคโนโลยี เริ่มจากการวิจัยและพัฒนาให้เครื่องคอมพิวเตอร์เบอร์โร่วส์ สามารถพิมพ์ภาษาไทยได้ ถือว่าเป็นสิ่งที่ท้าทายและทำได้ยากมากในยุคนั้น ในปีพ.ศ.2516 จึงขยายธุรกิจเข้าสู่งานจัดจำหน่ายและติดตั้งเครื่องคอมพิวเตอร์เมนเฟรม โดยมีนายเทียนชัย ลายเลิศ ร่วมเป็นกำลังสำคัญในการดำเนินธุรกิจนี้ ผลงานที่สร้างชื่อเสียง ได้แก่ การติดตั้งเครื่องเมนเฟรมที่ธนาคารกสิกรไทย สถาบันบัณฑิตพัฒนบริหารศาสตร์ กองทัพอากาศ การไฟฟ้านครหลวง กระทรวงการคลัง กรมศุลกากร ซึ่งการขยายธุรกิจไปยังกลุ่มลูกค้าภาครัฐและรัฐวิสาหกิจ ส่งผลให้ฐานธุรกิจเทคโนโลยีของยิบอินซอยเติบโตและมีความมั่นคงขึ้นอย่างมาก

ต่อมาในปี พ.ศ.2540 ในยุคของวิกฤติการเงินเอเชีย ผู้บริหารรุ่นที่ 3 โดย นางมรกต ยิบอินซอย และนายสุภัค ลายเลิศ ได้เข้ามาร่วมปรับกลยุทธ์และนำความเปลี่ยนแปลงครั้งใหญ่มาสู่ยิบอินซอย โดยการนำเทคโนโลยีใหม่ประสิทธิภาพสูง เช่น เนทแอป (NetApp) และผลิตภัณฑ์ของ SUN microsystem เข้ามาสร้างตลาดกลุ่มใหม่ๆ ในยุคที่ระบบเปิด (Open system) เริ่มจะมาแทนที่ระบบเมนเฟรม และร่วมมือกับพันธมิตรธุรกิจระดับโลก มุ่งสู่ธุรกิจเทคโนโลยีสารสนเทศอย่างเต็มรูปแบบและครบวงจร ขยายฐานลูกค้าจากกลุ่มองค์กรรัฐและรัฐวิสาหกิจไปยังกลุ่มลูกค้าสถาบันการเงินการธนาคาร และกลุ่มลูกค้าอื่นๆ อย่างกว้างขวาง

ภายใต้การนำของ นางมรกต ยิบอินซอย กรรมการผู้จัดการใหญ่และประธานเจ้าหน้าที่บริหาร และนายสุภัค ลายเลิศ กรรมการอำนวยการ และประธานเจ้าหน้าที่ปฏิบัติการ ที่เน้นย้ำเรื่องการพัฒนาศักยภาพของบุคลากรให้มีความพร้อม และการให้ความสำคัญในการร่วมมือทางธุรกิจกับคู่ค้าที่มีคุณภาพระดับสากล บริษัท ยิบอินซอย จำกัด จึงถือเป็นหนึ่งในบริษัทผู้นำธุรกิจด้านเทคโนโลยีสารสนเทศและเทคโนโลยีระดับสูง ที่สามารถส่งมอบผลิต
ภัณฑ์และบริการคุณภาพเยี่ยมให้กับลูกค้า และพร้อมเป็นพันธมิตรทางธุรกิจที่สนับสนุนและต่อยอดความสำเร็จให้กับลูกค้าในทุกระดับ ทุกอุตสาหกรรม สมกับคำที่ว่า “YIP IN TSOI… Your valuable partnership”

บริษัท ยิบอินซอย จำกัด ได้สั่งสมประสบการณ์ ความเชี่ยวชาญ ในการพัฒนาด้านเทคโนโลยีสารสนเทศและการสื่อสารข้อมูล (Information Technology) ด้วยมาตรฐานระดับสากล ISO9001 : 2015 และมาตรฐาน Capability Maturity Model Integration (CMMI) โดยได้รับการรับรองมาตรฐานสากล CMMI V1.3 ระดับ 5 ซึ่งเป็นระดับสูงสุด บริษัท ยิบอินซอย จำกัด ได้รับการรับรองมาตรฐาน

ISO/IEC 27001 ระบบการจัดการความมั่นคงปลอดภัยด้านสารสนเทศ (Information Security Management Systems: ISMS) เป็นมาตรฐานที่สำคัญที่ช่วยให้องค์กรมีความสามารถในการบริหารจัดการสารสนเทศขององค์กรให้มี ความมั่นคงปลอดภัยอย่างเป็นระบบ รวมทั้งการรักษาความลับ ความครบถ้วนสมบูรณ์และความพร้อมในการใช้งาน โดย การประยุกต์ใช้กระบวนการบริหารจัดการความเสี่ยง และสร้างความเชื่อมั่นต่อผู้มีส่วนได้ส่วนเสียว่ามีการบริหารจัดการ ความเสี่ยงอย่างเพียงพอ เรามีพนักงานที่มีความชำนาญและมืออาชีพด้าน IT มากกว่า 700 คน รองรับงานโครงการใหญ่ๆ ของลูกค้าทั้งภาครัฐและภาคเอกชน ให้บริการได้ครบวงจรครอบคลุมงานออกแบบ ติดตั้ง ให้คำปรึกษา บริการซ่อมบำรุงระบบงานเครือข่าย อุปกรณ์คอมพิวเตอร์ และอุปกรณ์เสริมที่มีคุณภาพ

Yip In Tsoi ได้ผ่านการรับรองมาตรฐาน Capability Maturity Model Integration V2.0 for Development at Maturity Level 3 เมื่อวันที่30 กรกฎาคม 2566 ซึ่งเป็นแนวทางการพัฒนากระบวนการด้านซอฟต์แวร์ให้มีการบริหารจัดการโครงการที่ดี มีวิธีการวัดผลหรือประเมินกระบวนการที่เป็นมาตรฐานในระดับสากล เป็นแนวทางช่วยให้องค์กรมีกระบวนการดำเนินการที่มีประสิทธิภาพและมีการปรับปรุงกระบวนการอย่างต่อเนื่องตามวัฒนธรรมขององค์กร ทำให้สามารถส่งมอบงานที่มีคุณภาพ สร้างความมั่นใจ และความพึงพอใจให้กับลูกค้า โดยทางยิบอินซอย ได้ผ่านการรับรองมาตรฐานคุณภาพด้านการพัฒนาซอฟต์แวร์ (CMMI) มาอย่างต่อเนื่องเป็นครั้งที่ 4 แล้ว""""""
